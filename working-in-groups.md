# Att arbeta fler barn samtidigt

Programmering är 90% problemlösning och 10% kod.  

För att snabbare lära sig att programmera hjälper det att göra det i grupper.  

För att alla barn ska få samma möjligheter finns det olika samarbetsmetodiker som förenklar det.

## Parprogrammering
Barnen sitter två vid samma dator. 
De ska diskutera och prata så mycket som möjligt.  
Det är bra om de har en del småsaker och papper och penna vid sin plats.  
Dessa saker används för att hjälpa till att förklara koncept och tankar för barnen.

I denna gruppering finns två roller

### Den som "styr"
Det barn som har denna roll använder musen och tangentbordet för att konkretisera och översätta det som kartläsaren säger till kod.  

### Den som har överblicken
Det barn som har denna rollen är den som "läser kartan".  
"Kartan" är på det sättet som barnen valt att utveckla den funktionalitet de ska göra.  

Många av idéerna kommer från kartläsaren.

### Rytm under passen
Båda rollerna är ansträngande på sitt sätt, så det är bra att byta förare ofta.  
Helst i intervallerna 5, 10 eller max 15 minuter. 

### Regler
* Det är bara föraren som får sköta musen och tangentbordet.
  * I och med att rollerna byts ofta, så vet barnen att de får möjlighet att testa sina idéer i sinom tid.

## Mobprogramming
I större grupper (3 och uppåt), så kan det bli lite stökigt om alla pratar samtidigt.

Vid dessa tillfällen kan du använda samma metod som i parprogrammeringen (med en förarare och en kartläsare) och låta de andra sitta och lyssna.   
Kartläsaren får fråga de andra i "publiken" och de får absolut svara då.  
Men initiativet till diskussionen ska komma från kartläsaren.

De som lyssnar får lite välbehövlig vila och tid för reflektion.  
Samtidigt som de hela tiden får höra hur andra tänker kring problemet.  

I mobprogrammering är det bra att köra kortare intervaller. 5 eller 10 minuter max.  
Detta för att väntan inte ska kännas för lång för barnen.
